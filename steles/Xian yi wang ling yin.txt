:title: 仙邑王令尹德政祠記
:author: 鄭紀

:body:
士君子吏人之土地，有在官而思之者，有去後而思之者，有沒後而思之者，有沒既久而思愈不忘
者。在官而思，狄梁公之生祠是也﹔去後而思，何武於揚州是也；沒後之思，羊祜墮淚碑是也；
沒久而思不忘者，予偶未得其人焉。吾邑令王公彝友倫，淛之四明人，少學刀筆，以行軍院史從
事總戎幕下，拜右軍都督府都事，尋出宰兹土。吾邑自宋元以至國朝，為鄉四，里二十有六。民
數，宋主戶二萬七千有奇，客戶一萬三千有奇，元至國初則不及萬矣。宣德以來，三又去二，里
數亦隨而遞減焉。侯下車，閱版圖，即集耆舊而叩之曰：「民耗若是，其故何歟？」復曰：「困
於賦役，亡命他邑也。」公撫然曰：「司牧者何為也！」即令邑中曰：「凡民間利害，有當興革
而罷行者，悉具陳之，吾不避其難也。」於是，民之久逋者，差人賚榜招復之，給其牛具、種
粒，復其役三年。未幾，逋人攜襁褓而還者相屬於道。田土久荒者，募人墾闕，三年而後徵其
稅。吾旦今日地無遺利，實肇于兹。亡戶之糧貽累里甲，積五七年無可追賠，壯者榜拷無完膚，
婦女老弱無室處者，公上疏免其半，餘則分限科催無後期者，供需歲辦如之。芭舊有楓亭巡檢
司，洪武中遷莆之小嶼，原僉民兵隨之。山民不慣風濤，且越百里之外赴役，死亡者過半，自公
疏免之。宣德間，多遺內臣適南藩諸國，驛遞迓送無停日，且有法外之需。公往楓亭，於近驛人
家閉戶偃木於地，答之且滿百，俾人應杖叫號，聲徹驛堂。內臣問其故，答曰：「縣官杖催夫價
也。」
內臣亟諭止之而去。先時遭此，莆、仙夫數以縣均出，公辯曰：「夫出於丁。莆二百餘
里，仙才十餘里，何均以縣？今後夫數但隨里圖為多少。」莆不能屈從之。又楓亭驛雖屬仙遊，
實為莆界。邑之田糧不足編差，公疏割莆附驛五里之民以足編數，而民困稍紓。縣治原遭兵燹，
官吏僦舍於民，覆茅立蕝於故址。日高數丈，方出治事，懼猛獸也，儒學甚之。吾邑多山，宜材
，先時悉為他邑人所利。公至，移文設榷，十而取一，閱數月財積如山。遂禮大戶好義而有力
者助餼，僦不踰年，縣與學俱告成，而小民不知。琴堂、幕廳、官衙、吏舍秩如也；廟貌、祭
器、講堂、齋舍，煥如也。牆垣未備，則躬率額下馬夫與凡有役於官者，又教諭張公侗亦率其齋
僕，相與舁土而築之。落宴之日，四周無不完固。縣有公，學有張，亦邑民一時心遭遇也。先是，司、
府差來使多需求財賄，名為草履錢，里甲受害莫訴。公至，令多織草屣於庭，來者人與其二，
杜其求也，自是庭無使跡。民有訟者，進之膝下，醖藉以盡其情，俾退自以曲直相愧謝，有
不伏者然後法以繩之，獄戶常不閉。古人愛百姓如己子、視公事如家事，公其有焉。公以宣德癸
丑蒞政，正統丙辰捐館，首末四年。卒之日，吏哭於庭，農哭於野，行者哭於途，春不相，女不
飾，市罷數日。柩行邑坊，耆民張德源氏留其小像，以寓瞻思。闔邑老稚送之溪滸，哀泣過於初喪，
遂謀立石於通衢，刻曰：『仙遊知縣王公愛民父母』云。後四十餘年，成化乙未，邑耆茅宏
贊、張邦永等以石刻不足以報侯恩，謀率邑民而血食之，請倡與江西參議、前戶部郎中陳君遷漢
崇。陳遂謀於德游氏之孫煇叔華，卜地於東郊之外，深廣各餘十丈，面陽環水，中建祠堂，塑公
像，前有門，兩旁有廡，東西翊以兩室，為守者之居。經始於是年冬十月，畢工於明年丙申冬十
二月。祠雖合眾士心而成，而叔華之力居多。佐叔華運材木、督工程者，又有茅常亨與吳廷典計與刻刻划焉。
祠成十有二年，予巡淛學至明，訪公之子，諭以立祠意。其孫蓁不遠千里，來拜祠下，邑人遇之
不衰，蓋愛公而及其後也。又三年，參議公以書請記於予。於戲！一土地也，一人民也，一風俗
也。公出雜流，在官僅四載，捐館四十餘年，而人思之不置，如是所謂沒久而思愈不忘者也。後
之代公者，或由學校而出，或不止四五載而猶在官，民惟恐其去不早，其故何歟？因書為公記，且以訊後之民父母者焉。

弘治辛亥八月朔日撰立。





