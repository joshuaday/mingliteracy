:title: 脩崔府君廟記

:author: 如皐嚴怡訓導

:body:
臨朐之北門迤東廟有祀崔府君者余嘗從縣官禱祠其中見廡下二碑述府君大略不言其何所據題有永樂弘治重脩歲月矣不及建自何時且草率無關涉竟讀悶然增慨欲為改之即舊碑府君為隋唐間人稽之二代之史則無其列傳廟有住持道士黃惟明此比復一新廟貌適欲得作者為之記乃購求書記一篇謁余按記府君於唐貞觀間歷長子滏陽衛三縣令有按獵免斃夭蛇攝猛虎等事疑於荒誕然古之良吏以其神明之政能使鬼破膽虎渡河獸出境者嘗有之矣至述其臨命一節要非常理然陰陽之變紏错相纷宜何所不有也若于唐宋諸君所為示夣兆孚感通神接引者尤為恠竒信如記所称述是其生有明德宜其民祝而俎豆之死為神明意其君褒崇章顯俾之廟食永世舉非無謂矣獨臨朐之有廟則不可考尋其所何因也怡因歉道之不明也愚夫愚婦惑於禍福之說相率而求之渺茫冥昧之建祭非其鬼者多矣庸詎知夫其不為善而徼福辟則舍耕植而求獲彼為不善而苟求免于禍殃辟則多食鉤吻鳥喙以靳不死也亦悪可得哉府君謂聰明正直而一者也豈能副愚夫婦奔况于愚之下者又于府君像塑左右為二則雜糅瀆亂愈益非府君意矣府君有靈朝而安于朐也審矣恰為之記以俟夫通禮者擇焉廟地東西闊二十一尺南比尺黃惟明增買廟左李氏民地東西闊六尺丈七尺
