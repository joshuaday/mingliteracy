:title: 重修長興令黃公生祠記
:author: 王世貞

:body:
余郎署日則聞今大司寇黃公之賢也既罷官往友人
長興徐中行所以間從邑父老長者游時時益稱黃公
賢不置也黃公者故長興令也余故難問邑父老長者
黃公去令三十年安所得稱若此乎邑父老長者言即
無論去我公夫一憶公諸治狀葢若新焉指邑之條教
象法善者曰此黃公所遺也其稍未善者曰此後令有
所損益公者也閭井之氓獲世守素者曰比黃公之卵
翼者也鄉大夫士顯賢者曰比皆受黃公教者也指邑
之東門外祠曰吾邑思黃公而不置追而俎豆之者也
其巋然而像者曰記黃公令時貌也屃贔翼然高者曰
此顧中丞之紀黃公績者也余讀中丞文退而徵諸徐
生徐生乃言曰不佞齒固卑然幸及為黃公民又幸及
稱公之門人始黃公來治長典長典民竊少之公弗顧
第行求邑劇獘宿滑把持稅牍者難縣官不解出納往
往家欲役黄公笑谓女曹善乾沒安能溷廼公悉驅逐
之手自會計出納倚一紙而辨故事區有長長職二稅
齊氓往往苦其長橫索而其長亦間苦豪右負累償破
宿產黃公業為立程約身任之民樂就公賦豪右不得
與其長詐相勝黃公所讞治狱後先以千數庭列片語
立決然不數持阿三尺曰惡用猾吏困吾民也諸訟者
受攝牘往當攝者欣然來就訊以故黃公之胥不能識
民民亦不識吏而邑大治公兩入覲從二騎鬻橐書為
行資即大府按長典者及它貴游客無敢以饒望公公
暇則延諸儒生講說文藝其稚而敏者擇明師誨之貧
者割餘奉飲食之人彬彬自好取甲第仕宦有聲黃公
為令滿六載就徵貧不能治裝邑人填道哭挽公曰安
終能借我父母乎於是始謀為祠祠公三十年一日也
余聞徐生言愈益慕說黃公歸一載而生以色父老長
者指來徵余文記其事余固謝不敏既而思之太史公
敘次晏子傳願為之執鞭而不可得余雖不識黃公然
幸生其時又辱聞其狀甚悉余又何辭且余少習太史
公書固竒之至諸傳滑稽貨殖游俠甚猥瑣無賴也乃
獨不載循吏何耶河南守吳公治行為天下第一固嘗
薦賈生矣史不能舉吳公名與所以稱第一狀又何也
則豈唯太史之罪蓋賈生有慙德焉故史至班固氏而
後秩如也明興百八十年來循吏之效不甚見於世說
者謂苛文實困之即吏人人黃公奚困焉徐生倡諸父
老長者新公祠而紀以言徐生似勝賈生也詩云蔽芾
甘棠勿剪勿伐諸父老長者勉之更為我謝黃公公家
次公丞相時胡不穎川若也黃公為名令入為名給事
出為名藩臬又入為名執法為名大司農為名大司寇
且行相事迫矣母令史冊有隱志哉黃公其亦勉之



