:title: 臨朐舊令諸公生祠去碑記
:author: 邑人張邦彥（員外）

:body:
嘗讀詩，至『召南之風』，有曰：『蔽芾甘棠，勿翦勿伐，召伯所茇。』說者曰美召伯也。召伯之教，明於南國。國人思之，故作詩云云。然意是時，距召伯宣政之日後矣！而南土之人乃永思弗諼且軫及其物焉。非深愛之淪濡髓骨有是乎？夫自三才之道立也，稽稱善長民者，固靡不上德諄化，子覆元元，其曰仁厚立國，則姬代其為表表爾乎！其太和元氣流行覆載，間者，與今尚可想見厥時賦政諸臣，睇眎海內，匹夫匹婦奚啻骨肉父子哉！甘棠之愛，殆非徒焉爾矣。我臨朐舊令，鳳臺諸公，方嘉靖庚寅，奉命來邑。矢志單心，務期仰副國家建官保民至意，乃維力振墜，弛而尤以禮教學人之事是崇是務，用是黔庻向化，俗尚用敦井閭都遂，煦煦愉愉喁喁如也。無何，以召授龝官郎去肆，距今幾十哉餘矣。而邑之士紳之民企而思之者，日加甚焉。若曰其德其教，其曷忍忘其敦本，知務為難繼也。其所修置，或有蕪敝，則咸益感慨，追念如弗克見然。故前此士人，或鮮篤尚學，維今則既彬彬盛矣。則曰：『美哉，眾髦其機之移乎衆髦其機之移乎。向匪我公其孰基之。見學宮齋宇有廢圮者，則曰：『作之其尚易哉!厚哉!公之遺也！』比于昔初不啻倍蓰矣。見童子之執藝鄉校者則日：『吾聞先大夫陸少石公嘗以公爲達教本也，其弗以是乎。』朐之才泱泱乎，殆未可量已。有酷于有司者，則日逮公爲政，其無忍相加乎!困貪漁之擾者，則曰：『安得公爲邑如公者乎!其維烝烝艾安吏治矣!』如是者弗可殚列。於是耆民閆輩乃相與與曰：『吾聞遐慕者執遺，逖聽者援迹，濡潤者窮委。嗟哉!我公古之遺愛也，其致吾民之企慕，乃弗與歲月俱磨矣!』顧安所考其成乎，茲維鏤石以張之，肖像以祠之，庻恔輿心矣。且俾後此者獲永厥聞哉!則诹之邑薦紳先生，僉曰：『夫人愛則思者，情也。美則傳者，法也。協則起者，義也，永其存以考成者，禮也。』二三子之言無亦于是數者。是徵乎，則告之邑大夫。邑大夫曰：『先民之訓有之，曰：君子務在擇人，予固樂聞舊令者之善否。其善者，吾則行之；其不善者，吾則改之。汝衆亦毖審厥從，違罔悖于是，吾將因以勸懲焉。則兹役也，所以直道而善善者，且使缵厥緒者永觀不沒矣。可容後乎!可容後乎!』于是咸屬余書其事于石以識。余邑人素稔公之心迹而被教愛，且目擊朐人之德，迺乃敢展言曰：嗟乎!我公之德之垂也，其聞召伯之風而起者乎，而吾民之追思之，又可無異江沱汝漢之在當世矣。夫自三代以還，以化治稱者未易得也，劉漢爲近古，然前後四百年間，循良之吏，自河南守吳公、蜀守文翁之外，獨黃、召、龔、魯輩數子爲能謹身率先居以廉乎。史稱其廪禀，庻幾德讓君子之風，故所在民富，所去見思云。外此則寥乎未之聞焉。下及唐宋，亦匪無可表，然比之漢，益又弗逮矣。而武犍嚴酷，苛如猛虎，侵欲崇侈不可盈厭者，則著列實繁。然則體父母斯民之道以來，勿翦勿伐之思有如公等之爲令，豈不足以明章我聖朝棫樸得人之盛，有以轶前代而超出之哉。公中都人，名寶，字光楚，鳳台其號。登巳丑進士第。余昔爲諸生時，得侍教下。每晉與談經，則見疊疊多理性根要之論。若有以探閩洛淵源而上接洙泗正脈者，其發爲化理而灌浃人心也，其固然與!其固然與!是舉也!新任朐侯蒲坂賈君莅政之始，即朐士紳父老之請，欣然嘉歎而贊成之。其有志浚明召南之教而敷贲之者乎!
