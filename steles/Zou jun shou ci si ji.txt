:title: 鄒郡守祠祀記
:author: 黃鳳翔

:body:
萬曆庚辰，郡守鄒公由刑曹大夫來典吾郡，歷五載，遷副閩，已復參閩藩。越萬曆壬辰，擢為
東粵廉訪使。葢先後涖閩中餘一紀矣。公將之官東粵，道溫陵，郡士民先期走數十里迎之，已又
追數十里送之。又相率詣黃生請曰：『大守鄒公之有遺愛於兹土也，桑庚壘之祝久矣在念。顧輶
車猶往來境上時時獲望見顏色且格於例，弗敢舉也。今望東粵往矣，召伯之甘棠雖云勿剪，並州
之竹馬無所復待矣。吾儕且卜地建祠，以識靡諼，而願徼一言勒諸石。』黃生乃進諸士民語之
曰：「夫滌州之頌韓思復，韶州之生祠徐申，葢自古有之，匪今日始已。顧以鄉薦紳稱是邦大
夫，不幾於諛耶？諸君稔鄒公美政，願為我敘述之。』乃諸文學耆老嫻於詞者，則進而言曰：『夫
古昔所稱良守，班班史冊，未暇枚舉。以今觀鄒公，約飭砥礪，無論暮金不入，即束修之饒一切
謝卻，此其清操雅節，似北海之朱仲卿﹔辰出坐堂，皇吏抱牒，次第受署，浣手奉法而獨煦濡蒼
赤，務在成就全安，此其明察仁恕似穎川之黃次公，兩造至前片言立決，事畢即遣歸農，仍簡除
煩苛，為諸屬邑倡，比其安靜不擾似會稽之劉祖榮﹔郡故饒宦宗巨室，公弗用觚稜，自引重，
惟遇事直枉毫無假貸，雖有勢如山弗為奪，比其公正不私似扶風之尹子﹔況涖餘間，輒校閩諸
生，差次其材品，且擇厥茂異者，諄諄誨督之，士斌斌多所濯磨，比其興賢育材似成都之文翁。
蓋鄒公之德政如此，公行矣，執事即纍牘縷陳奚諛之與有。』黃生曰：『唯唯否否，君之言得未有既
邪？先是，監司蒞郡者過聽悠譚猛慾，廝流鑿渠，與窮鄉灌溉，利顧郡南瀕海，而城河流隨潮汐
上下，歲稍苦旱，即浮鹵乘之。下流既分，上源弗給，異時沃壤當逐淪為斥鹵區，利未興而害已
立睹矣。時羣情洶洶，以為弗便，乃肩其事者方且鷙擊異議，蜂厲畚鍤，謂鄭國王景之績可旦夕
就。公博采輿論，馳白於撫院越公，檄下立止之。以故萬姓懽呼，手額稱慶。公沉毅善斷，當機
迎刃，不動聲色，而利害灼然。茲舉實永世德也。奈何置弗譚耶？』諸文學、耆老僉以黃生之言
為然。遂次所問答，俾勒於石，為公生祠記。公名墀，浙江餘姚人，隆慶戊辰進士。



